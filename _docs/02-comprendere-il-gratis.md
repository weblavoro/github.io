---
title: "Comprendere il Gratis"
permalink: /docs/comprendere-il-gratis/
excerpt: "Il mondo virtuale per molti versi è una perfetta trasposizione di quello reale, ergo nessuno ti regala nulla."
modified: 2017-09-26
---

Il mondo virtuale per molti versi è una perfetta trasposizione di quello "reale", ergo **nessuno ti regala nulla.**

Un discorso a tratti cruciale per comprendere la Rete: 

## GRATIS non significa beneficenza.

**Facebook, Google, Twitter** e tanti altri colossi del web non mancano di offrire **una vasta gamma di prodotti e servizi "gratuitamente"**, guadagnando tramite **utenti e interazioni** un'impressionante mole di **dati** che, collaborando a stretto contatto con la **pubblicità**, andranno a tramutarsi in **introiti**. 

Per inciso: **la pubblicità** è la principale fonte di sostentamento dello stesso sito **Web Lavoro**, ci teniamo a mantenere una certa trasparenza in questo.

## E questo come può aiutarmi a guadagnare su internet ?

Partendo da una base fondamentale: **la consapevolezza.**

In rete troverete **svariati profeti del guadagno facile** pronti a dispensare **e-book gratuiti** con un'unica, piccola richiesta in cambio: **il vostro indirizzo e-mail**.

In pratica, quindi, **SCARICA QUESTO EBOOK GRATIS** è tranquillamente traducibile con **"fammi intasare la tua casella postale di pubblicità che rimandano al mio sito"**.

Ovviamente facciamo a meno di riportare situazioni ben più pericolose, condite da **vere e proprie truffe**, ma di questo parleremo in sezioni dedicate.

La lezione ? 

**Coltivate sempre la vostra diffidenza,** perché è l'unico vero anticorpo in questo mondo bellissimo, ma ahinoi colmo di trappole.
